Про стандарти
==================================================


.. caution::
   Я продовжую працювати над структурами та назвами, їх наближеням до стандартів.



В середовищі активістів та практиків відкритих даних питання стандартизації оприлюднення відкритих даних (особливо, що стосується відкритих урядових даних) стоїть на порядку денному. Як і де оприлюднювати дані, в якому форматі, якої структури, з якими метаданими? Наразі частково відповіді на ці питання дає Постанова №835 КМУ щодо Переліку наборів відкритих даних для оприлюднення (https://www.kmu.gov.ua/ua/npas/248573101), однак важливі питання структури, форматів для конкретних наборів даних для оприлюднення, частити оновлення - це питання кожного конкретного набору та розпорядника. 

Що ж таке стандарт? В українському законодавстві знаходимо досить хороше тлумачення. Стандарт - це нормативний документ, заснований на консенсусі, прийнятий визнаним органом, що встановлює для загального і неодноразового використання правила, настанови або характеристики щодо діяльності чи її результатів, та спрямований на досягнення оптимального ступеня впорядкованості в певній сфері (http://zakon3.rada.gov.ua/laws/show/1315-18/print1524731945098351). 

В лютому 2018 року за ініціативи проекту "Прозорість та підзвітність в державному управлінні та послугах" Агенція журналістики даних "Тексти" організувала та провела воркшоп щодо напрацювання стандартів щодо наборів даних, передбачених для оприлюднення даних органами місцевого самоврядування. Експертами з міських рад та тренерами Національної мережі тренерів з відкритих даних (тут добре було б посилання на сторінку Нацмережі, не знаю, чи Тексти її зробили) було напрацьовано підхід до розробки стандартів та власне сам пакет для оприлюднення чотирьох наборів даних, передбачених до оприлюднення Постановою №835. Під час заходу експерти виріщили, що потрібно продовжити роботу у форматі допрацювання та тестування стандартів. 

Ми започаткували цей ресурс як спробу систематизації та комунікації з практиками щодо стандартів відкритих даних. Запрошуємо всіх бажаючих долучитись до обговорення та напрацювання стандартів. Коментуйте, пропонуйте, стандартизуйте.  

Стандарт оприлюдення набору відкритих даних включає чотири складові: паспорт, опис структури, шаблон структури, додаткові відомості, приклади.


Паспорт (Passport)
----------------------------

Паспорт (Passport) - структуровані дані про основні характеристики набору. Наявність паспорту у стандарті обов’язкова. 

Назва (title)
	назва набору даних.

Опис (description)
	короткий опис набору даних.

Ключові слова (keywords)
	щонайменше три слова, розділювач - кома.

Тип даних (datasetType)
	зазначення одного з типів (текстові, структуровані, геопросторові, графічні, аудіо, відео, інше).

Основний формат публікації (fileFormat)
	зазначення одного формату файлу.

Можливі формати публікації (possibleFileFormat)
	зазначення одного або декількох форматів, розділювач кома.

Формат стиснення даних (compressionFileFormat)
	зазначити формат стиснення (у разі необхідності).

Частота оновлення (updatingFrequency)
	у календарних одиницях, у випадку зміни даних.

Пов’язані набори (relatedDatasets)
	назви пов’язаних наборів, розділювач кома.

Ліцензія (licence)
	зазначити вид ліцензії або посилання на умови використання.



Опис структури набору (/StructureDescription)
----------------------------

Опис структури набору (/StructureDescription) - структуровані дані, що описують структуру набору. Формат збереження CSV. Для кожного ресурсу набору даних створюється окремий файл. Всі файли зберігаються у папці /structureDescription. Наявність обов’язкова.

Назва змінної (variable)
	назва змінної латиницею, відповідно до стандартів запису (наприклад, schema.org/docs/schemas).

Опис змінної (description)
	для результатів виміру вказати одиниці, для назв часу - формат, для категорій - довідник.

Тип даних (dataType)
	рекомендовано, відповідно до стандартів (наприклад, schema.org/DataType).

Вимога (demand)
	рекомендовано, визначає пріоритет змінної: обов’язкова, рекомендована, додаткова.



Шаблон структури (/StructureTemplate)
----------------------------

Шаблон структури (/StructureTemplate) - файл(-и), що мають модель даних передбачену стандартом, підготовлений для використання розпорядниками. Наявність необов’язкова. При розробці стандарту необхідно враховувати можливість та доцільність використання такого шаблону. Для кожного ресурсу набору даних створюється окремий файл. Всі файли зберігаються у папці /StructureTemplate.


Приклади застосування стандарту (Examples)
----------------------------

Приклади застосування стандарту (Examples) - метадані про застосування стандарту розпорядниками. Формат збереження CSV. Наявність необов’язкова.

Розпорядник (legalName)
	офіційна назва розпорядника, який впровадив стандарт.
Посилання (url)
	посилання на набір даних.
Коментар (comment)
	коментар щодо досвіду впровадження стандарту.


Додаткові відомості (AdditionalInfo)
----------------------------
Додаткові відомості (AdditionalInfo) - структуровані дані про додаткові характеристики набору, особливості нормативно-правового регулювання, організацію оприлюднення даних і т. і. Наявність необов’язкова.

Конвертація даних (dataConversion)
	необхідність, особливості, наявні інструменти.

Валідація даних (dataValidation)
	огляд механізмів валідації.

Політика персональних даних (personalDataPolicy)
	наявність та обробка персональних даних.

Нормативна база (regulation)
	перелік нормативно-правових актів пов’язаних з оприлюдненням або з даними.

Рекомендації для поліпшення нормативної бази (regulationRecommendation)
	перелік рекомендацій із зазначенням відповідальних відомств їх структурних підрозділів.


Історія випусків (ReleaseHistory)
----------------------------

Історія випусків (ReleaseHistory) - структуровані дані про зміни у версіях, авторів та тих хто супроводжує стандарт. Формат файлу CSV. Наявність обов’язкова.

Версія (release)
	версія відповідно до анотації.

Дата випуску (releaseDate)
	дата випуску.

Зміни (changes)
	перелік змін в новій версії.

Автор(-и) (creator)
	ім'я та прізвище або назва організацій.

Супроводжує(-ють) стандарт (maintainer)
	ім'я та прізвище або назва організацій.

Контакти тих, хто супроводжує (contact)
	е-мейл.
