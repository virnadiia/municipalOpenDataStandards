Для розпорядників
==========================

Розпорядниками відкритих урядових даних є суб'єкти владних повноважень - органи державної влади, інші державні органи, органи місцевого самоврядування, органи влади Автономної Республіки Крим, інші суб'єкти, що здійснюють владні управлінські функції відповідно до законодавства та рішення яких є обов'язковими для виконання. 

Розпорядники інформації, згідно з Постановою №835 https://www.kmu.gov.ua/ua/npas/248573101, оприлюднюють у формі відкритих даних набір даних, визначений у переліку наборів даних, які підлягають оприлюдненню у формі відкритих даних, передбачений додатком до Постанови, а також будь-які інші наявні дані, що відповідають визначенню публічної інформації у формі відкритих даних, інші дані у разі високого суспільного інтересу до таких даних (високої частоти їх запитування; за результатами опитування громадської думки; наявності інших обставин).

На сторінці кожного набору даних на офіційному веб-сайті розпорядником інформації розміщується:

паспорт набору даних шляхом відображення на веб-сторінці (для перегляду за допомогою веб-браузера) та шляхом розміщення електронного документа, який може бути завантажений, або за допомогою інтерфейсу прикладного програмування;

структура набору даних у форматі, що дає змогу їх автоматизовано обробляти електронними засобами (машинозчитування) з метою повторного використання (електронний документ, який може бути завантажений, або інтерфейс прикладного програмування);

набір даних в одному чи кількох форматах, визначених цим Положенням;

форма для зворотного зв’язку користувачів;

інформація щодо подальшого використання набору даних.

Постанова №835 визначає, що паспорт набору даних повинен містити такі елементи:
ідентифікаційний номер набору даних;
найменування набору даних (до 254 символів);
стислий опис змісту набору даних (до 4000 символів);
відомості про мову інформації, яка міститься у наборі даних;
формат (формати), в якому доступний набір даних;
формат стиснення набору даних (за наявності такого стиснення);
дату і час першого оприлюднення набору даних;
дату і час внесення останніх змін до набору даних;
дату актуальності даних у наборі даних;
періодичність оновлення набору даних;
ключові слова, які відображають основний зміст набору даних;
гіперпосилання на набір даних (електронний документ для завантаження або інтерфейс прикладного програмування);
гіперпосилання на структуру набору даних (електронний документ для завантаження або інтерфейс прикладного програмування);
відомості про розпорядника інформації, у володінні якого перебуває набір даних;
відомості про відповідальну особу з питань доступу до публічної інформації розпорядника інформації, яка відповідає за оприлюднення інформації згідно із Законом України “Про доступ до публічної інформації” (далі — відповідальна особа розпорядника інформації), та адресу її електронної пошти.

Паспорт набору даних може також містити гіперпосилання на попередні версії набору даних, номери версій набору даних, а також інші елементи.

Структура набору даних включає опис складу (елементів) набору даних, їх формат, параметри та призначення. Структура набору даних оприлюднюється у форматах XSD, JSON, CSV або інших аналогічних форматах.

ПОТРЕБУЄ РЕДАГУВАННЯ: З-поміж форматів рекомендованими для структурованих даних пропонується XML, JSON, CSV, XLS(X), для геопросторових даних .... , для архівів ZIP, 7z, але з обов'язковою можливістю переглядати та завантажувати кожен файл архіву окремо. 

В Постанові №835 зазначено, що розпорядник інформації забезпечує актуальність набору даних шляхом його оновлення не пізніше п’яти робочих днів з дня внесення змін до набору даних. Розпорядник інформації самостійно визначає періодичність оновлення наборів даних, які перебувають у його володінні та оприлюднюються, якщо інше не передбачено законодавством. Може встановлюватися така періодичність оновлення наборів даних: більше одного разу на день; щодня; щотижня; щомісяця; щокварталу; кожні півроку; щороку; щоразу із зміною даних.

Сторінка набору даних повинна містити форму для зворотного зв’язку користувачів офіційного веб-сайту із розпорядником інформації шляхом надсилання пропозицій, відгуків тощо.

Форма для зворотного зв’язку може включати форму для залишення коментарів на сторінці набору даних, гіперпосилання на таку форму чи надіслання листа електронною поштою на адресу відповідальної особи розпорядника інформації.

На сторінці кожного набору даних, що оприлюднюється згідно з цим Положенням, розпорядник інформації розміщує таку інформацію:

“Відповідно до Закону України “Про доступ до публічної інформації” публічна інформація у формі відкритих даних (відкриті дані) оприлюднюється для вільного та безоплатного доступу до неї. Відкриті дані дозволені для їх подальшого вільного використання та поширення.

Будь-яка особа може вільно копіювати, публікувати, поширювати, використовувати, зокрема в комерційних цілях, у поєднанні з іншою інформацією або шляхом включення до складу власного продукту відкриті дані з обов’язковим посиланням на джерело їх отримання.

Умовою будь-якого подальшого використання відкритих даних є обов’язкове посилання на джерело їх отримання (у тому числі гіперпосилання на веб-сторінку відкритих даних розпорядника інформації).”.

Розпорядник інформації забезпечує на своєму офіційному веб-сайті систематизацію (сортування) наборів даних за визначеними ознаками, зокрема за предметом, ключовими словами, форматом наборів даних, частотою оновлення, популярністю наборів даних серед користувачів, а також можливість пошуку серед наборів даних.
  
